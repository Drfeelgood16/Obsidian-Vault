Den romanska stilen är den första enhetliga konststilen i Europa. Den är baserad på den romerska stilen med valv och pelare. Tjocka pelare och väggar behövdes när man gick över från trätak till de tunga stentaken. På grund av att väggarna är så bärande kunde man bara ha få och små fönster.

## Romansk stil
### Romansk Arkitektur
Den romanska stilen är i grunden designat runt de tunga stentaken. Tyngden av ett stentak kräver tjocka murade väggar och ett flertal kolonner med valv emellan för att hålla upp taket. Den romanska stilen kallas även för rundågestil från de typiska halvcirkelformade valv med nyckelsten. Exempel på den romerska stilen är domkyrkan i Lund eller Katedralen i Pisa (med det lutande tornet).
### Romansk Skulptur
Den kristna kyrkan ansåg fram till 1000-talet att skulpturer var hedniska. Men i och med att man såg värdet i att förmedla sitt budskap med skulpturer så började man också göra skulpturer. Det började med att man dekorerade väggarna i kyrkan med så kallade *reliefer* gjorda av sten. Rundskulpturer var ännu inte lika vanligt men de få som fanns var oftast krucifixer utav trä. Eftersom syftet med skulpturerna inte var konstnärligt så kan de ofta se stela ut.

## Gotisk Stil
### Gotisk Arkitektur
Med bättre teknik kunde man minska tjockleken på stentaken och med det kom nya metoder att konstruera byggnader på. Strävbågar och strävpelare byggdes för att minska lasten på väggarna ännu mer. Med mindre last på ytterväggarna hade man mer frihet att bygga större fönster. Dessa fönster dekorerade man med färgat glas som skildrar berättelser från bibeln. Valven ändrade också form från den romerska stilen och blev spetsigare i toppen, något som med strävbågarna utmärker denna stil.

### Gotisk Skulptur
Skulpturerna i den gotiska stilen är, till skillnad från den romanska, mer fri och vardaglig. Konsten är mer realistisk och kan skildra sekulära och vardagliga saker som böndernas vardag. 

