Under äldre tid bestämde makthavarna vad som är acceptabelt inom kulturen. Men det har alltid funnits revolutionärer som Luther och Galilei.

## Epok
En epok är en tidsperiod som har utmärkande drag. Att dela upp historien i epoker är dock inte helt utan problem. Historien är uppbyggt i ett spektrum istället för att ha klara markeringar när en ide tar slut och en annan börjar. Den traditionella namngivningen på epokerna är också moraliskt laddade termer som "Dark Ages" och upplysningen. Alla beteckningar har också uppkommit i efterhand, ibland sekel eller millenium efter periodens ände.

Konst kan användas som propaganda, ett exempel från boken är Hellqvists *Valdemar Atterdag brandskattar Visby* som betecknar när dansken Atterdag skattade Visby efter en vunnen strid. Detta är till motsats till vad historiker tror hände. Det finns ett bevarat privilegiebrev som säger att Visbys invånare skulle få behålla sina rättigheter och förmögenheter under dansk kontroll. Målningen innehåller även en del anakronismer som förekommer för att den var målad ca. 500 år efter händelsen skulle ha ägt rum.

Målningen kan därför inte användas som källa för hur det var för invånarna under detta slag. Men det går att använda målningen som källa för hur tankarna gick under Hellqvists tid och om Hellqvists konstnärskap.

## Analysera målningar
- **Motiv:** Vad ska bilden föreställa? Vad gör subjekten? Hur ser subjekten ut? Hur ser miljön ut? Vad kan miljön ha för betydelse? Vilka föremål och symboler ser du? 
- **Utförande:** Vilken typ av färg har använts (akvarell, olja)? Hur stor är målningen? Vilken färg har använts? Hur har konstnären målat ljus och skugga? Är det en slät yta eller inte? Hur hård är kontrasten mellan detaljer eller skuggor? Hur är delarna av målningen placerade? Vad såg du först?
- **Kontext:** I vilket sammanhang var målningen gjord? Vem? När? Vad är målningens titel? Representerar målningen en händelse, plats eller person? Vilken stil eller epok? 
- **Syfte:** Varför målades målningen? Har den ett bakomliggande syfte eller är det bara estetiskt? Finns det något budskap?
- **Egen upplevelse:** Vad tycker jag om målningen? Vad får jag för känslor?

## Tidiga kulturella uttryck
De tidigaste konstnärliga uttryck som funnits är fruktbarhetssymboler, de så kallade Venusstatyer som var väl utbredda under Paleolitiska perioden. Venusstatyerna har överdrivna sexuella delar men saknar armar, ben, och huvud.

Enligt studieguiden ska Lucy vara den äldsta upprättgående människofyndet. Men det finns ett tidigare som vi bara har delar av kraniet av *Sahelanthropus Tchadensis* som sägs ha gått upprätt på grund av var hålet för ryggraden sitter i kraniet.

## Mesopotamien och Egypten

<!--Sumererna hade också en sorts bildspråk innan de gick över till kilskriften. Båda områderna hade under en punkt denna hierarki. Men hos Sumererna var prästen länge den högsta eller ekvivalent med kungen. Detta ändrades när Lugalerna kom och under Akkadiska perioden var kungarna gudar.-->

Farao betyder stora huset och det är vad man kallade kungen eftersom han var för helig för att man kunde säga hans namn. Faraoer var oftast män, men man känner till fyra kvinnliga regenter där Hatchepsut är den första. Både Egypten och Mesopotamien hade slavar.

### Religion

De egyptiska och sumeriska samhällen var djupt religiösa och det var viktigt att blidka gudarna. Gudarna har ju skapat människorna och världen. De som hade kunskap om gudarna var prästerna som var en sluten grupp som gick i arv. Vanliga människor fick inte beträda templarna som prästerna bodde i.

Egypterna trodde att själen lämnade kroppen när man dog, själen skulle sedan återvända till kroppen för att leva ett evigt liv. Därför var det viktigt att bevara kroppen så att själen kunde återvända. De materiella ting som man skulle kunna behöva i efterlivet placerades också i graven så att man kunde använda dem i efterlivet.

Skarabé som man placerar på bröstet av en mumie har koppling till Khepri som är morgonsolens gud. Han sägs rulla solen runt som en dyngbagge och han representeras av en människa med en dyngbagge för huvud.

Mesopotamerna begravde också deras kungar med deras rikedomar men de trodde inte att själen skulle återvända så som egypterna trodde.

### Vetenskap och skrivkonst
Egypten utvecklade en kalender med 365 dagar på ett år redan 2800 år f. Kr. Sumererna hade en kalender baserat på månen där en månad är kring 29,5 dagar i genomsnitt.

Man hade kunskap om vad organen gjorde i kroppen som t. ex. hjärtat men man trodde att sjukdomar orsakades av onda andar. Så läkekonsten var ritualer eller besvärjelser för att avsvärja dessa andar. Man hade bättre koll inom kirgurgin dock där man sydde ihop sår och spjälade brutna ben.

Det första skriftspråket utvecklades också i Mesopotamien: Kilskriften. Kilskriften användes först för byråkrati men blev sedermera en allmän skrift.

Rosettastenen är vad som hjälpte oss förstå dessa utdöda språk. Den består av tre översättningar av samma text i Hieroglyfer, Demotisk skript, och antik grekiska. 
### Arkitektur
De mest kända och mest imponerande monument från denna period är pyramiderna. De är gravkamrar som också ska symbolisera faraons gudomliga status. Pyramiderna består av stora kalkstensblock med en gyllene spets på toppen som fångar solens strålar. Deras gravkamrar blev tidigt ett mål för gravplundrare vilket leder till att senare kungar begrav sig mer diskret. Dock så hjälpte inte det heller förutom för ett känt exempel i Tutanchamons grav som var orörd tills Howard Carter upptäckte den 1922.

I Mesopotamien byggde man ziggurater istället gjorda av tegel. Zigguraterna var inte gravar som pyramiderna utan tempel.

### Skulptur
Skulpturer har stort symboliskt värde för att den representerar närvaron av personen den representerar. Man uppförde statyer av härskaren runt om i riket som en påminnelse på hans överhöghet. Det var stort propagandavärde i tidiga skulpturer.

Konsten var väldigt idealiserad eftersom fokus var att skildra status istället för personlighet eller verklighet. Den enda gången detta ändrades var under Akhenaton som gav konsten mer frihet och mindre stelhet. Detta var för att han var mer fokuserad på religion och kultur än politik. Men efter hans död återgick man tillbaka till traditionen.

### Måleri
Måleriet var som skulpturerna hårt styrda i vad som fick förekomma. Inom egyptisk konst var t. ex. männen större än kvinnor och barn och de var männen som ledde kvinnorna. Motiven skulle avbildas från vinkeln där man tydligast kunde se vad det föreställde. Detta betyder att man stod i profil men ögat syns framifrån. Bröst och axlar avbildas framifrån men armar, ben, och höfter i profil. Perspektiv eller djup förekom inte. Måleriet var i huvudsak religiös och förekom mest i gravkamrarna. Man ville avbilda vad den avlidne skulle få återuppleva i efterlivet. Mesopotamiens konst var liknande men mindre stelt.

### Litteratur
Mycket av litteraturen var muntlig, så väldigt lite har överlevt. Det äldsta nedtecknade diktverket är *Gilgamesheposet*. Den handlar om den Urukanske kungen och halvguden Gilgameshs sökande av en ört som skulle göra honom odödlig. Exempel från Egypten är *Dödsboken* som handlar om eviga livet efter döden. Egyptiska dikter består av ett stelt språk förutom under Akhenatons tid.

### Musik och Dans
Musik och dans har en magisk innebörd enligt de tidiga civilsationerna.


## Antika Grekland och Rom
Begynnelsen av vår nutida västerländska kultur kan vi finna i den antika grekland och rom. Grekerna var först i världen med demokratin vilket vi sedan härledde till under renässansen. Kristendomen fick sin spridning när romarriket adopterade den som huvudreligion under sena imperiska rom.

### Grekiska området
Den första europeiska högkulturen kommer från Kreta i nuvarande Grekland och är uppkallad efter den första kungen Minos; Minoiska kulturen heter den. Kulturen var flitigt påverkad genom handel med Egypten, Mesopotamian, och Persien. Vi vet väldigt lite om den Minoiska kulturen men vi tror att den är fredlig för vi har inte hittat varken fästningar eller stridsvapen. Vi har dock hittat målningar som föreställer tjurar, därför tror vi att Minoerna dyrkade tjuren. Vi har också hittat flera små statyetter som föreställer en ormgudinna men vi vet inte vad den har för betydelse.

Den minoiska kulturen gick under på 1400-talet f. kr. mest troligtvis för att de blev erövrade av Mykene från fastlandet. Mykenska kulturen, till motsats till den Minoiska, är krigisk och var fruktad för sin krigskonst. Mykenerna trodde på ett liv efter döden som Sumererna och Egypterna före dem. Mykenerna utvecklade Minoernas Linear-A språk till sitt egna Linear-B. Mykenska kulturen gick under omkring 1100 f. kr. under den sena bronsålderskollapsen vilket blev början på "Greklands mörka århundraden." 

Greklands mörka århundraden är en period där man gick tillbaka till en tid utan skrift och handel. Detta kom tillbaka under 700-talet när man igen skapade stadstater. Under denna tid tog grekerna över handeln i medelhavet från fenicierna. Grekerna tog också feniciernas språk och ändrade på det lite så det blev den antika grekiskan. Samma grekiska som romarna tog över och gjorde vårt moderna alfabet ifrån.

