## Renässansen
- Upptäcktsresor och kolonisation
- Uppsving i handel och fjärrhandel leder till grunden av kapitalism
- Auktoriteter ifrågasatts och vetandet skiftades till en empirisk grund
- Luther ifrågasatte även katolska kyrkan





**1. Ge en förklaring till begreppet renässansen och humanismen.**

**2. Vad kännetecknar Rembrants måleri?**

**3. Ge en sammanfattning av hur dramat utvecklats från tidig medeltid till slutet av barocken. I ditt svar bör begrepp som mysteriespel, commendia dellárte, elisabetanska teatern, den klassiska tragedin och komedin ingå.**

**4. Hur ansåg Voltaire, Rousseau respektive Montesquieu att en stat skulle ledas?**

**5. Vad avses med Wienklassicismen?**
Wienklassicism är en musikperiod och musikstil som var populär under sent 1700 och tidigt 1800-tal. Musikstilen är baserad på simplicitet, symmetri och renhet. 
Perioden är starkt kopplat till sonatformen som är en relativt strikt strukturerad form  uppdelad i fem delar varav två är optionella. De fem delar i ordning är: Introduktionen, expositionen, genomföringen, repetitionen, och codan.

Symfonin och stråkkvartetten populariserades under wienklassicismen med hjälp av Joseph Haydn som skrev 107 symfonier och 68 stråkkvartetter. Stråkkvartetten var en ny ensemble för kammarmusik som bestod av två fioler, en altfiol, och en cello. Symfonin däremot var inte en ny form av ensemble utan en ny struktur för orkesterverk. En symfoni är i wienklassicismen uppdelad i fyra sektioner, eller satser. Den första satsen är oftast i sonatform i ett snabbt tempo. Efter den kommer en långsam sats och en dans, oftast en minuett. Symfonin avslutas med ett livligt raskt stycke i antingen sonat- eller rondoform.

De tre mest kända kompositörerna under wienklassicismen är Joseph Haydn, Wolfgang Amadeus Mozart, och  Ludwig van Beethoven. Haydn är den äldsta av de tre och var även lärare till Beethoven under en period.[^1] Haydns och Mozarts stil är ganska lik, galant, simpel, symmetrisk, men även humoristisk. Haydn komponerade till och med in skämt i sin musik. Ett känt exempel är från hans 94:de symfoni som i den tysta långsamma andra satsen plötsligt spelar ett *fortissimo* ackord som enligt legenden var designat för att väcka sovande lyssnare.

Mozarts musik är generellt sett väldigt lik Haydns största skillnaden är vad han valde att komponera. Mozart skrev bara 41 symfonier och många av dem tidigt i sitt liv, hans hjärta fanns istället i pianokonserterna av vilka han skrev 25 stycken. Han var också mer politisk i sin musik än Haydn. Mozart gjorde tillsammans med författaren Lorenzo Da Ponte operan *Figaros bröllop* som var förbjuden i Frankrike för den inte skildrade adeln i ett gott ljus. Trollflöjten, Mozarts mest kända opera, är väldigt influerad av frimurarna något som både kompositören och författaren (Emanuel Schikaneder) var medlemmar av.

Som den yngsta av de tre största wienklassiska kompositörerna skulle Beethoven förändra landskapet av musik för evigt. Under wienklassicismen skrevs kompositioner oftast till beställning av adeln eller kyrkan. Även om man redan var känd som ett litet barn som Mozart var så var det viktigt att få anställning hos en monark eller kyrka, något som pappan Leopold ofta påpekade. Att bli kapellmästare eller hovkompositör fanns inte i tankarna hos Beethoven. Han skulle briljera med sina konserter och tjäna pengar på det sättet i stället. Något som blev standard under hela romantiken efter honom.

Beethovens musikstil är till en början lik Mozarts och Haydn. Men även i hans tidiga musik kan man finna särdrag som hans känsla för dramatik och hans pondus i sin musik. Han var också tidigt banbrytande som att lägga till en dans i pianosonaten så att den skulle behandlas lika seriöst som en symfoni. Beethoven ville att allting skulle vara större och längre så han ökade storleken på strängsektionen och la till fler blås- och bleckblåsinstrument i sin orkester. I sin sista symfoni så la han även till en kör.

Beethoven var lika politisk som Mozart men istället för att predika frimurarideal så var hans fokus på jämlikhet. I sin tredje symfoni så hyllade han den franska revolutionen och tänkte namnge och dedikera symfonin till Napoleon[^2]. Något han ångrade när han fick lära att Napoleon blev krönt till kejsare av Frankrike. När symfonin publicerades fick den namnet *Sinfonia eroica* eller hjältessymfonin med underrubriken *för att fira minnet av en stor man*.[^3] Även Beethovens nionde och mest kända symfoni är politisk. Dikten som sjungs i sista rörelsen är skriven av Friedrich Schiller som har skrivit många texter om liberalism och frihet.



- **Introduktionen**: En optionell oftast långsam sektion som inte brukar repeteras senare i stycket. Det skiljer stort hur ofta kompositörer använde introduktioner, Mozart började först sent i sitt liv att använda introduktioner i sina stycken medans Beethoven hade en introduktion redan i sin första symfoni. Exempel på introduktioner är den kända dissonanta i Mozarts 19:de kvartett i C, Mozarts Prag-symfoni, och Beethovens symfonier nr. 1, 4, och 7.
- **Expositionen**: Här introduceras de två teman som kommer att vara huvudfokus under stycket. Expositionen struktur är så att man först spelar första temat, sedan kommer en sekvens där man modulerar till det andra temats tonart, för att sedan spela det andra temat. Det andra temats tonart kan variera men under mycket utav wienklassicimen modulerade man alltid en kvint upp om man spelade i dur, eller till den parallella durtonarten om man spelade i moll (C till G i dur, Am till C i moll).

------
[1] Swafford, Jan; *Beethoven: Anguish and Triumph* s. 145-146
[2] Swafford, Jan, s. 333 
[3]Swafford, Jan, s. 383-384
